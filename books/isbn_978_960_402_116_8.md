---
abstract: Το βιβλίο "Εξόρυξη γνώσης από βάσεις δεδομένων" προσφέρει μια εισαγωγή στις
  βασικές έννοιες και τεχνικές του ερευνητικού πεδίου που αφορά στην ανάλυση μεγάλων
  σε όγκο και πολυπλοκότητα συλλογών δεδομένων, εξαγωγή και διαχείριση χρήσιμων προτύπων
  γνώσης από αυτές. Έτσι επιτυγχάνεται καλύτερη αξιοποίηση μεγάλων συλλογών δεδομένων
  και βελτιώνεται η διαδικασία λήψης αποφάσεων. Αρχικά το βιβλίο εισάγει τον αναγνώστη
  στις έννοιες της εξόρυξης γνώσης δίνοντας παράλληλα μια γενική εικόνα των βασικών
  απαιτήσεων και αναγκών για την εφαρμογή νέων μεθόδων και τεχνικών ανάλυσης δεδομένων.
  Στη συνέχεια ακολουθεί εκτενής παρουσίαση των κυριότερων αλγορίθμων της διαδικασίας
  εξόρυξης γνώσης, όπως συσταδοποίηση (clustering), κατηγοριοποίηση (classification),
  κανόνες συσχέτισης (association rules), και αναφέρονται τεχνικές οπτικοποίησης αποτελεσμάτων.
  Επίσης γίνεται μια συγκριτική παρουσίαση εμπορικών εργαλείων λογισμικού του χώρου
  αυτού. Πέρα όμως από την εισαγωγή του αναγνώστη στις βασικές έννοιες της εξόρυξης
  γνώσης, παρουσιάζονται ειδικά θέματα τα οποία έχουν απασχολήσει και συνεχίζουν μέχρι
  και σήμερα να προσελκύουν το ενδιαφέρον των ερευνητών αλλά και της βιομηχανίας λογισμικού.
  Ειδικότερα, συζητείται το θέμα της αξιολόγησης της ποιότητας των αποτελεσμάτων εξόρυξης
  γνώσης κάνοντας μια σύντομη ανασκόπηση των βασικών κριτηρίων ποιότητας και τεχνικών
  που έχουν αναπτυχθεί. Ένα άλλο σημαντικό θέμα που διαπραγματεύεται το βιβλίο είναι
  η διαχείριση της αβεβαιότητας (uncertainty). Τέλος, οι πολλαπλές δυνατότητες και
  εφαρμογές της εξόρυξης γνώσης παρουσιάζονται μέσα από μελέτες περίπτωσης καθώς και
  τη συζήτηση ειδικών θεμάτων. Συζητούνται θέματα που αφορούν στη χρήση τεχνικών εξόρυξης
  γνώσης σε νέα πεδία εφαρμογών όπως είναι ο Παγκόσμιος Ιστός (Web) καθώς και οι νέες
  απαιτήσεις που προκύπτουν, δίνοντας παράλληλα νέες ερευνητικές κατευθύνσεις και
  εφαρμογές για τη διαδικασία εξόρυξης γνώσης.
author: Βαζιργιάννης Μιχάλης, Χαλκίδη Μαρία
cover: https://static.eudoxus.gr/books/preview/91/cover-31391.jpg
edition: 2η έκδ.
eudoxusid: '31391'
isbn: 978-960-402-116-8
layout: bibtex
num_pages: '516'
publisher: Τυπωθήτω
ref: isbn_978_960_402_116_8
title: Εξόρυξη γνώσης από βάσεις δεδομένων και τον παγκόσμιο ιστό
year: '2005'
---