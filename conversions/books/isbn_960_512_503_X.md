---
abstract: 'Πολλά πράγματα έχουν αλλάξει από τότε που κυκλοφόρησε η πρώτη έκδοση αυτού
  του βιβλίου. Τα συστήματα πανταχού παρόντα υπολογιστή και τα πλούσια σε αισθητήρες
  περιβάλλοντα έχουν αρχίσει να βρίσκουν εφαρμογές έξω από το εργαστήριο και τις ταινίες
  επιστημονικής φαντασίας, στους χώρους εργασίας αλλά και στο οικιακό περιβάλλον.
  Υπερβαίνοντας τα φυσικά όρια ενός πλαστικού κουτιού και μιας οθόνης, ο υπολογιστής
  μας παρέχει σήμερα δικτυωμένες κοινωνίες όπου οι ψηφιακές προσωπικές συσκευές όπως
  τα κινητά τηλέφωνα και οι έξυπνες κάρτες γεμίζουν τις τσέπες μας και μία πληθώρα
  ηλεκτρονικών συσκευών μας περιβάλλει τόσο στο σπίτι, όσο και στον χώρο εργασίας.
  Το Web, επίσης, έχει μετεξελιχθεί από ένα κατά βάση ακαδημαϊκό δίκτυο σε κόμβο αναφοράς
  τόσο για τις επιχειρήσεις, όσο και για την καθημερινή μας ζωή. Καθώς οι διαχωριστικές
  γραμμές μεταξύ του φυσικού και του ψηφιακού κόσμου, και μεταξύ της εργασίας και
  του ελεύθερου χρόνου, αρχίζουν να γίνονται ολοένα και πιο δυσδιάκριτες, η επικοινωνία
  ανθρώπου-υπολογιοτή αλλάζει επίσης ριζικά. Όλες αυτές οι συναρπαστικές αλλαγές περιγράφονται
  σ'' αυτή τη νέα έκδοση του βιβλίου, η οποία εξετάζει επίσης άλλες καινοτόμες τεχνολογίες.
  Ωστόσο, το βιβλίο αυτό βασίζεται σε αυστηρές επιστημονικές αρχές και μοντέλα, ανεξάρτητα
  από τις εφήμερες τεχνολογίες: αυτές οι βάσεις είναι το μέσο με το οποίο οι σημερινοί
  σπουδαστές θα μπορέσουν να κατανοήσουν την αυριανή τεχνολογία. Η τρίτη έκδοση του
  βιβλίου "Επικοινωνία ανθρώπου-υπολογιστή" μπορεί να χρησιμοποιηθεί σαν διδακτικό
  εργαλείο για εισαγωγικές και προχωρημένες σειρές σπουδών πάνω στην επιστήμη της
  ΕΑΥ, την Σχεδίαση Διαδραστικών Συστημάτων ή την Τεχνολογία Ευχρηστίας. Αποτελεί
  επίσης μία πολύτιμη πηγή αναφοράς για τους επαγγελματίες που επιθυμούν να ασχοληθούν
  με την σχεδίαση εύχρηστων υπολογιστικών συσκευών. Ο δικτυακός τόπος που έχει δημιουργηθεί
  ειδικά για τους αναγνώστες του βιβλίου, www.hcibook.com, περιλαμβάνει μία ευρύτατη
  ποικιλία υλικού για εκπαιδευτές, σπουδαστές και ερευνητές, ένα εργαλείο για τη διεξαγωγή
  αναζητήσεων στο πλήρες κείμενο του βιβλίου, πολλές συνδέσεις προς ιστοσελίδες ιδιαίτερου
  ενδιαφέροντος και πολλά άλλα'
author: Dix Alan J., Finlay Janet E., Abowd Gregory D., Beale Russell
cover: https://static.eudoxus.gr/books/preview/https://static.eudoxus.gr/books/04/cover-12304.jpg
edition: 3η έκδ.
eudoxusid: '12304'
isbn: 960-512-503-X
layout: bibtex
num_pages: '856'
publisher: Α.Γκιούρδα &amp; ΣΙΑ ΟΕ
ref: isbn_960_512_503_X
title: Επικοινωνία ανθρώπου - υπολογιστή, 3ή Έκδοση
year: '2007'
---